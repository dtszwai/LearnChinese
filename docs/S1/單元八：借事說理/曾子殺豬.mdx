---
title: 曾子殺豬
sidebar_label: '8.7 曾子殺豬'
description: '父母必須以身作則，以誠信為本。'
keywords: [曾子殺豬, 韓非, 韓非子, 文言文, 法家]
source: 《韓非子．外儲說左上》
---

## 📖 正文

<p className="main prose">曾子之妻之市，其子隨之而泣。其母曰：「女還，顧反為女殺彘。」妻適市來，曾子欲捕彘殺之。妻止之曰：「特與嬰兒戲耳。」曾子曰：「嬰兒非與戲也。嬰兒非有知也，待父母而學者也，聽父母之教。今子欺之，是教子欺也。母欺子，子而不信其母，非所以成教也。」遂烹彘也。</p>