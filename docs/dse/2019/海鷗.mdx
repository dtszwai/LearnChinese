---
sidebar_position: 3
description: 第三篇
keywords: [海鷗, 劉熙載, DSE]
author: 劉熙載
---

## 📖 正文

<div className="main prose">

鷗於海渚遇巷燕。燕謂鷗曰：「我至子所，而子不至我所，何也？」曰：「吾性傲以野[^1]，不樂依人焉故也。」曰：「我以依人而處，故飆風得所障，凍雨得所蔽，熾日得所護。以**是**觀之，子其病矣！」曰·「吾病而有不病者存，不若子之昧病於未見也。」曰：「我之得以依人者，以人不之憎且愛之也。子之病我者，忮其愛乎？」曰：「子謂人之於我，愛乎？憎乎？」曰：「皆無之。」曰：「吾以傲野自適，人之憎愛，非所論也。即以人論，吾以不見愛，故不見憎。然則，見愛者其危哉！」燕不**喻**而去。其後巷人方食，燕泥污其羮，因怒而逐燕，燕於是始思鷗言。

</div>

[^1]: 野：不受拘束。
[^2]: 忮：嫉妒。
