---
sidebar_position: 1
description: 入道之門、積德之基、學者之先務也。
keywords: [論語, 孔子, 儒家, 新高中, 文言文, 十二篇範文, DSE]
author: 孔子
source: 《論語》
---

<!-- <Intro>

</Intro> -->

<AudioCard
  tracks={[
    {
      title: '【粵】〈論仁、論孝、論君子〉',
      src: '/audio/論仁、論孝、論君子(粵語).mp3',
      author: '孔子(EDB)',
      cap: '粵語',
    },
    {
      title: '【普】〈論仁、論孝、論君子〉',
      src: '/audio/論仁、論孝、論君子(普通話).mp3',
      author: '孔子(EDB)',
      cap: '普通話',
    },
  ]}
/>

## 📖 正文

<Commentary type='button' group='translation' label='語譯' />

<div className="main prose" data-paragraph="true">

### 論仁

子曰：「不仁者，不可以久處約，不可以長處樂。仁者安仁，知者利仁。」(《里仁》第四)

<Commentary type='text' group='translation'>
  <Remark title='語譯'>
    孔子說：「不仁的人不可以長久地居於窮困中，也不可以長久地居於安樂中。有仁德的人安於仁，聰明人利用仁。」
  </Remark>
</Commentary>

子曰：「富與貴，是人之所欲也；不以其道得之，不處也。貧與賤，是人之所惡也；不以其道得之，不去也。君子去仁，惡乎成名？君子無終食之間違仁，造次必於是，顛沛必於是。」(《里仁》第四)

<Commentary type='text' group='translation'>
  <Remark title='語譯'>
    孔子説：「發大財，做大官，這是人人所盼望的；不用正當的方法去得到它，君子不接受。窮困和下賤，這是人人所厭惡的；不用正當的方法去抛掉它，君子不擺脱。君子抛棄了仁德，怎樣去成就他的聲名呢？君子没有吃完一餐飯的時間離開仁德，就是在倉卒匆忙的時候一定和仁德同在，就是在顛沛流離的時候一定和仁德同在。」
  </Remark>
</Commentary>

顏淵問仁。子曰：「克己復禮為仁。一日克己復禮，天下歸仁焉。為仁由己，而由人乎哉？」  
顏淵曰：「請問其目。」子曰：「非禮勿視，非禮勿聽，非禮勿言，非禮勿動。」  
顏淵曰：「回雖不敏，請事斯語矣。」(《顏淵》第十二)

<Commentary type='text' group='translation'>
  <Remark title='語譯'>

  顏淵問仁德。孔子道：「抑制自己，使言語行動都合於禮，就是仁。一旦這樣做到了，天下的人都會稱許你是仁人。實踐仁德，全憑自己，還憑別人嗎？」  
  顏淵道：「請問行動的綱領。」孔子道：「不合禮的事不看，不合禮的話不聽，不合禮的話不說，不合禮的事不做。」  
  顏淵道：「我雖然遲鈍，也要實行您這話。」

  </Remark>
</Commentary>

子曰：「志士仁人，無求生以害仁，有殺身以成仁。」(《衛靈公》第十五)

<Commentary type='text' group='translation'>
  <Remark title='語譯'>
    孔子說：「志士仁人，不貪生怕死因而損害仁德，只勇於犧牲來成全仁德。」
  </Remark>
</Commentary>

### 論孝

孟懿子問孝。子曰：「無違。」  
樊遲御，子告之曰：「孟孫問孝於我，我對曰，無違。」  
樊遲曰：「何謂也？」子曰：「生事之以禮；死葬之以禮，祭之以禮。」（《為政》第二）

<Commentary type='text' group='translation'>
  <Remark title='語譯'>
  
  孟懿子向孔子問孝道。孔子說：「不要違背禮節。」  
  不久，樊遲替孔子趕車子，孔子便告訴他說：「孟孫向我問孝道，我答覆說，不要違背禮節。」  
  樊遲道：「這是什麼意思？」孔子道：「父母活着，依規定的禮節侍奉他們；死了，依規定的禮節埋葬他們，祭祀他們。」

  </Remark>
</Commentary>

子游問孝。子曰：「今之孝者，是謂能養。至於犬馬，皆能有養；不敬，何以別乎！」（《為政》第二）

<Commentary type='text' group='translation'>
  <Remark title='語譯'>
    子游問孝道。孔子說：「現在的所謂孝，就是說能夠養活爹娘便行了。對於狗馬都能夠得到飼養；若不存心嚴肅地孝順父母，那養活爹娘和飼養狗馬怎樣去分別呢？」
  </Remark>
</Commentary>

子曰：「事父母幾諫，見志不從，又敬不違，勞而不怨。」(《里仁》第四)

<Commentary type='text' group='translation'>
  <Remark title='語譯'>
    孔子說：「侍奉父母，得輕微婉轉地勸止，看到自己的心意沒有被聽從，仍然恭敬地不觸犯他們，雖然憂愁，但不怨恨。」
  </Remark>
</Commentary>

子曰：「父母之年，不可不知也。一則以喜，一則以懼。」(《里仁》第四)

<Commentary type='text' group='translation'>
  <Remark title='語譯'>
    孔子說：「父母的年紀不能不時時記在心裏：一方面因（其高壽）而喜悅，另一方面又因（其壽高）而有所恐懼。」
  </Remark>
</Commentary>

### 論君子

子曰：「君子不重則不威；學則不固。主忠信。無友不如己者。過則勿憚改。」(《學而》第一)

<Commentary type='text' group='translation'>
  <Remark title='語譯'>
    孔子說：「君子若不能表現出莊重的言行舉止，便不能贏得他人的尊重；願意持續學習，才能避免識見不足的淺陋。要以忠和信兩種道德為主。不要跟不如自己的人交朋友。有了過錯，就不要怕改正。」
  </Remark>
</Commentary>

子曰：「君子坦蕩蕩，小人長戚戚。」(《述而》第七)

<Commentary type='text' group='translation'>
  <Remark title='語譯'>
    孔子說：「君子心地平坦寬廣，小人卻經常局促憂愁。」
  </Remark>
</Commentary>

司馬牛問君子。子曰：「君子不憂不懼。」  
曰：「不憂不懼，斯謂之君子矣乎？」子曰：「內省不疚，夫何憂何懼？」(《顏淵》第十二)

<Commentary type='text' group='translation'>
  <Remark title='語譯'>
    
    司馬牛問怎樣去做一個君子。孔子道：「君子不憂愁，不恐懼。」  
    司馬牛道：「不憂愁，不恐懼，這樣就可以叫做君子了嗎？」孔子道：「自己問心無愧，那有什麼可以憂愁和恐懼的呢？」
  
  </Remark>
</Commentary>

子曰：「君子成人之美，不成人之惡。小人反是。」(《顏淵》第十二)

<Commentary type='text' group='translation'>
  <Remark title='語譯'>
    孔子說：「君子成全別人的好事，不促成別人的懷事。小人卻和這相反。」
  </Remark>
</Commentary>

子曰：「君子恥其言而過其行。」(《憲問》第十四)

<Commentary type='text' group='translation'>
  <Remark title='語譯'>
    孔子說：「說得多，做得少，君子以為恥。」
  </Remark>
</Commentary>

子曰：「君子義以為質，禮以行之，孫以出之，信以成之。君子哉！」(《衛靈公》第十五)

<Commentary type='text' group='translation'>
  <Remark title='語譯'>
    孔子說：「君子以合宜為原則，依禮節實行它，用謙遜的言語說出它，用誠實的態度完成它。真個是位君子呀！」
  </Remark>
</Commentary>

子曰：「君子病無能焉，不病人之不己知也。」(《衛靈公》第十五)

<Commentary type='text' group='translation'>
  <Remark title='語譯'>
    孔子說：「君子只慚愧自己沒有能力，不怨恨別人不知道自己。」
  </Remark>
</Commentary>

子曰：「君子求諸己，小人求諸人。」(《衛靈公》第十五)

<Commentary type='text' group='translation'>
  <Remark title='語譯'>
    孔子說：「君子要求自己，小人要求別人。」
  </Remark>
</Commentary>

</div>

<Media>

<Tabs>
  <TabItem value='經典動畫教材套' default>
    <Youtube id='Z6Cfqu5qjmQ' />
  </TabItem>
</Tabs>

</Media>

<!-- <Resources>

</Resources> -->
